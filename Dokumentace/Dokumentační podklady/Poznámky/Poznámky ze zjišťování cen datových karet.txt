28. 11. 2017
https://www.skrblik.cz/telefon/predplacene-karty/#vodafone-karta-26

29. 11. 2017
Většina operátorů nabízí jistý počet dat na 30 dní, po 30 dnech o ně příjdete ať vyčerpáte nebo ne a musíte zaplatit částku znovu. Pouze T-Mobile má nabídku, kdy máte data na 1 rok, poté o ně příjdete, nicméně si účtuje 1 MB jako nejmenší jednotku. Přenesete tedy 10x 10-bytů, přenesli jste 100-bytů celkem? NE, přenesli jste 10x 1 MB, tedy 10 MB, protože 1 MB je nejmenší jednotka...

30. 11. 2017
Většina operátorů nabízí to, že pošlete 200 Kč (většina to má jako nejmenší částku) a poté si zaplatíte balíček třeba za 100 Kč a příští měsíc znovu 100 Kč, poté musíte poslat znovu 200 Kč, tedy je to v podstatě 100 Kč na měsíc.
Nyní jsem zjistil, že existují M2M tarify, určené přesně pro tuto potřebu. Účtuje se pouze objem spotřebovaných dat a neexistuje nejmenší účtovaná jednotka.

11. 12. 2017
Jako nejvýhodnější se ukázala Předplacenka od firmy GoMobile, která neodebere data po jednom měsící, zaplacená data je možné využívat do vyčerpání, nebo do jednoho roku od zakoupení. Karta byla objednána.

14. 12. 2017
Dnes jsem poštou obdržel Předplacenku od GoMobile. Dále jsem byl kontaktován Vodafone M2M oddělením, kde jsem měl 30-ti minutový telefonický rozhovor s velice zajímavým člověkem, který mi řekl mnoho věcí, které jsem týdny doloval z operátorů a internetu. Řekl mi že TMobile a jeho dceřiná firma (název firmy) účtují nejmenší jednotku 1 MB, že mám opravdu pravdu s tím, že Karta26 je dnes nejvýhodnější dobíjecí karta na trhu pro studenty, dále jsme mluvily o Kaktus, který přenáší data do dalších období, mluvily jsme o GoMobile, který on osobně neznal a velice ho zajímal. Bylo mi sděleno že na trhu existuje velká mezera pro majitele IOT zařízení v množství menší než 300 (většina operátorů nabízí M2M tarify pro 300 a více zařízení, pro menší počet se prý cenově nevyplatí). Například majitel restaurace, který má EET pokladnu, musí koupit SIMkartu, kterou musí každý měsíc platit, ať datový limit vypotřebuje, či ne. Takový GoMobile právě nabízí možnost přenášení dat do dalších měsíců i bez placení až 1 rok od zakoupení, proto ho tato firma velmi zaujala. Většina operátorů prý pracuje na zaplnění této díry na trhu, kdy neexistují IOT SIMkarty pro malé podnikatele a fyzické osoby, které chtějí pouze jednotky kusů SIMkaret určených pouze pro přenášení malých dat. Pro zajímavost mi bylo řečeno, že ze statistik Vodafone má EET pokladna měsíční spotřebu dat průměrně 50 MB. Dále jsem se dozvěděl, že někteří podnikatelé našli zajímavou možnost, využívat takzvaných duálních SIMkaret. Jednoduše si nechají simkartu rozdvojit (dvě simkarty na stejné číslo, myslel jsem že něco takového není možné). Tuto službu nemají ani v nabídce, ale prý existuje z důvodu poptávky manažerů, kteří chtějí mít služební i osobní telefon na jednom čísle. V práci poté nechají firemní telefon a zapnou osobní. No a majitel této karty může využít toho, že existují dvě karty, jednu si dá do telefonu (kde jí používá pouze pro volání a SMS) a druhou si dá do EET termínálu, kde v rámci svého tarifu využívá data, která by jinak musel platit zvlášť každý měsíc. Nevýhoda je ta, že na hlavním čísle nemůže ve stejné době používat datové přenosi v EET terminálu a telefonu, na druhou stranu je to prý ekonomicky velice výhodné, ale může to způsobovat problémy (viz připojení 2x stejného čísla v jedné síti) a Vodafone neručí za plnou funkčnost. Nicméně rozhovor byl velice zajímavý, pán měl obrovskou radost z našeho rozhovoru, říkal že se dozvěděl mnoho nového a že málo kde je tak sdílný. Zanechal mi i svoje jméno: Tomáš Vašek (M2M služby).